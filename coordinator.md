---
layout: default
---

## The Zeitgeist Movement <br/> Τμήμα Ελλάδας

<ul class="menu">
<li><a href="/">Αρχική</a></li>
<li><a href="/tzmdefined">Ορισμός του Κινήματος</a></li>
<li><a href="/guide">Οδηγός Τμημάτων</a></li>
<li><a href="/coordinator" class="active">Τεστ Υποψηφίων Συντονιστών Τμήματος</a></li>
<li><a href="/contact">Επικοινωνία</a></li>
</ul>

### Τεστ Υποψηφίων Συντονιστών Τμήματος

#### Εισαγωγή

Όπως γίνεται ρητό στη [σχετική ανακοίνωση](/), τα μέλη του ελληνικού τμήματος έχουν αποχωρήσει, επομένως το τμήμα είναι ανενεργό, με εξαίρεση ότι κάποια πρώην μέλη συνεχίζουν να επιβλέπουν και να έχουν πρόσβαση στην ιστοσελίδα και στα κανάλια επικοινωνίας του τμήματος, καθώς δεν έχει βρεθεί κάποιος να τα αναλάβει. Για αυτούς τους λόγους, **τα πρώην μέλη αποφάσισαν να παραδώσουν τη σκυτάλη σε όποιο άτομο θα ήθελε να γίνει ο επόμενος συντονιστής ή συντονίστρια του ελληνικού τμήματος**. Όσον αφορά το ρόλο και τα καθήκοντα του συντονιστή, μπορείτε να βρείτε όλες τις σχετικές πληροφορίες στον [Οδηγό Τμημάτων](/guide).

Φυσικά, καθώς ένα τέτοιο άτομο θα αναλάβει μεγάλη ευθύνη, εφόσον θα εκπροσωπεί το ελληνικό τμήμα αλλά και θα κατέχει τα «κλειδιά» του τμήματος, πρέπει να εξασφαλιστεί η αξιοπιστία και η ικανότητά του. Για αυτό, πρέπει να υποβληθεί σε μία σχετική δοκιμασία: το τεστ υποψήφιου συντονιστή ή συντονίστριας. Πρόκειται για μία δοκιμασία από την οποία πρέπει να περάσει επιτυχώς όποιος και όποια επιθυμεί να αναλάβει το συντονιστικό ρόλο του τμήματος. Τα κριτήρια της δοκιμασίας αυτής είναι ουσιαστικά και τα χαρακτηριστικά ενός καλού συντονιστή: κριτική σκέψη, επιστημονικός αλφαβητισμός και επίπεδο αγγλικής γλώσσας.

#### Τεστ Αξιολόγησης

Το Τεστ Αξιολόγησης Υποψήφιου Συντονιστή είναι μία εξέταση με ερωτήματα πολλαπλής επιλογής σε τρεις βασικούς τομείς της κριτικής σκέψης: λογική και επιχειρηματολογία, λογικές πλάνες και γνωστική μεροληψία (cognitive bias). Η εξέταση έχει 32 ερωτήσεις και είναι όλες βασισμένες σε <u>συγκεκριμένες πηγές</u>, οι οποίες παρατίθενται παρακάτω. Αυτό σημαίνει ότι, παρότι τα ερωτήματα είναι αυθεντικά, οι σωστές απαντήσεις μπορούν να βρεθούν στις προαναφερθείσες πηγές, με προϋπόθεση ένα καλό διάβασμα. Αυτό φυσικά δεν σημαίνει ότι οι ίδιες πληροφορίες δεν μπορούν να βρεθούν και από άλλες πηγές. 

Εκτός αν κάποιος διαθέτει ήδη εξειδικευμένες γνώσεις σε αυτούς τους τομείς, απαιτείται καλό διάβασμα των πηγών για να επιτύχει στην εξέταση. Ο προτεινόμενος τρόπος διαβάσματος είναι μια αρχική γρήγορη ανάγνωση όλων των πηγών με σκοπό τη γενική κατανόηση και μετά ειδικό διάβασμα ανάλογα με την κάθε ερώτηση. Κάτι σαν το «τεστ με ανοιχτό βιβλίο» που ίσως θυμάστε από τα επώδυνα χρόνια μας στο σχολείο. Δεν προτείνεται η ανάγνωση ολόκληρων των πηγών, εκτός αν το επιθυμεί κάποιος για προσωπικούς λόγους προφανώς, καθώς τα ερωτήματα δεν καλύπτουν όλη τη θεωρία που περιέχεται στις πηγές. Άλλωστε, ένα ακόμη χαρακτηριστικό της κριτικής σκέψης, ειδικά στη σημερινή κοινωνία της πληροφορίας, είναι η εύρεση των επιθυμητών πληροφοριών μέσα σε μεγάλο όγκο δεδομένων. 

Για να είναι επιτυχής η εξέταση, ο εξεταζόμενος πρέπει να έχει τουλάχιστον 30 ερωτήσεις σωστές από τις 32 που περιέχονται συνολικά στο τεστ. Μετά την ολοκλήρωση της εξέτασης, και εφόσον η εξέταση είναι επιτυχής, θα επικοινωνήσουμε σύντομα μέσω e-mail με τον υποψήφιο. Χρονικό όριο δεν υπάρχει κατά την εξέταση και ούτε όριο επανάληψης του τεστ.

Η γλώσσα εξέτασης είναι η αγγλική, καθώς η επαρκής γνώση αγγλικών είναι απαραίτητο προσόν ενός συντονιστή εθνικού τμήματος. 

**Αν επιθυμείτε να κάνετε το τεστ συντονισμού, μπορείτε να βρείτε το τεστ** 
[ΕΔΩ](https://docs.google.com/forms/d/e/1FAIpQLSdCwHnoCBM96R75ZvR8nEwFP7D8CVKIMjTWMxO7bcSRo_Zp7w/viewform?c=0&w=1&usp=mail_form_link).

Παρακαλείσθε να μας ενημερώσετε για την αίτησή σας, πριν ξεκινήσετε το τεστ, στέλνοντας email στο [tzmgreece@gmail.com](mailto:tzmgreece@gmail.com?Subject=TZM%20Greece%20coordinator).

#### Πηγές

Λογική &amp; Επιχειρηματολογία:
1. [An Introduction to Arguments - Ryan Wasserman (Western Washington University)](http://myweb.facstaff.wwu.edu/wasserr/114/Arguments.pdf)
1. [Skills Hub: Examples of Logic (University of Sussex)](http://www.sussex.ac.uk/skillshub/?id=342)
1. [A Brief Introduction to Arguments - Jeremy Anderson (Depauw University)](http://academic.depauw.edu/jeremyanderson_web/eteach/101_BaileyIntroToLogic.pdf)

Λογικές Πλάνες:
1. [Your Logical Fallacy Is (website)](https://yourlogicalfallacyis.com/)
1. [Stanford Encyclopedia of Philosophy](https://plato.stanford.edu/entries/fallacies/#InfLogAppFal)

Γνωστική Μεροληψία (Cognitive Bias):
1. [Critical Thinking and Cognitive Bias](https://ojs.uwindsor.ca/ojs/leddy/index.php/informal_logic/article/view/4187)
1. [Your Bias is (website)](https://www.yourbias.is/)
1. [The Dunning–Kruger Effect: On Being Ignorant of One's Own Ignorance](https://www.sciencedirect.com/science/article/pii/B9780123855220000056)

